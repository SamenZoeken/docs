---
title: Persbericht Lancering Samen Zoeken App
---

#  [Persbericht] Lancering Samen Zoeken App

Voor onmiddelijke publicatie

Eindhoven, 22 Mei 2023 -  Vandaag kondigen we de lancering van de eerste versie van de Samen Zoeken App aan voor het vinden van een vermiste dierbare. 
De app is gratis te downloaden op de Apple Appstore en de Google Playstore.
De Samen Zoeken App geeft toegang tot professionele stafkaarten waarop zichtbaar is waar er al is gezocht.

Het idee voor de app kwam bij Ben Chini toen zijn tante Emilietta Chini, die dementerend was, eerder dit jaar spoorloos verdween.
Hoewel er onmiddellijk een grote zoekactie opgericht werd door familie, vrijwilligers, de lokale en federale politie, en de Cel Vermiste Personen, 
werd het snel duidelijk dat het erg moeilijk was om te zien wie al waar is gaan zoeken en hoe grondig.

Vanuit zijn achtergrond in de IT, werd Ben geïnspireerd door enkele familieleden die op online kaarten begonnen aangeven welke gebieden zij al doorzocht hadden, 
of via tracking- apps als Strava doorgaven welke routes zij al gelopen hadden. 
Wat er echter ontbrak was een centrale map, waarop alle doorzochte routes en gebieden zo simpel en zo snel mogelijk in real time samengevoegd werden. 
"Ik heb lang gezocht, maar zo een app bestond niet. Dus ben ik 'm zelf gaan ontwikkelen," zegt Ben.

We zijn trots dat we op heel korte termijn een eerste versie kunnen lanceren met alvast de belangrijkste fundamenten: professionele stafkaarten en de mogelijkheid om als groep samen op één kaart te zoeken.

Bovendien kunnen we de Samen Zoeken App – inclusief professionele stafkaarten van België en Nederland – helemaal gratis aanbieden door de ongelooflijke steun en donaties van vooral familie en vrienden.

De Samen Zoeken App wordt aangeboden door de Stichting Samen Zoeken App, een stichting zonder winst-oogmerk. 
Met als doel om zoekacties te versnellen door zo veel mogelijk vrijwilligers toegang te geven tot professionele tools.

In tijden van crisis is het van cruciaal belang om snel te handelen en zo goed mogelijk samen te werken. 
Met de Samen Zoeken App kunnen gebruikers direct toegang krijgen tot professionele stafkaarten waarop zichtbaar is waar andere gebruikers al hebben gezocht.
Dit minimaliseert niet alleen de overlap van zoekgebieden maar verhoogt ook de effectiviteit van de zoekactie.

Toch is deze lancering nog maar het begin: deze eerste app-versie zal de komende maanden continue gefinetuned worden, gebaseerd op feedback en bevindingen. 
Want met ieders hulp kunnen wij de app samen naar volwassenheid begeleiden en op onze beurt zoveel mogelijk andere mensen helpen.

[comment]: # (Deze week zal ook de Nederlandse politie een initiatief met een dezelfde naam en een gelijkaardig doel lanceren: de website samenzoeken.nl. Via deze website kunnen mensen advies en informatie vinden over wat te doen bij een mogelijke vermissing: hoe maak je flyers, wie moet je precies contacteren, en welke stappen kun je best ondernemen.)
[comment]: # (De Stichting omarmt het initiatief van de Nederlandse politie: Op deze manier kan er meer informatie centraal worden aangeboden aan families, vrienden en vrijwilligers, want zij zitten vaak met de handen in het haar bij een vermissing.)

Voor meer informatie over de app, bezoek [samenzoeken.app](https://samenzoeken.app) of neem contact op met de ontwikkelaar Ben Chini, via ben@samenzoeken.app of +31 629 474 000

[Download Perspakket](/pers.zip), het perspakket bevat: 
* Foto Emilietta Chini
* Screenshots & Flyer Samenzoeken App
* Logo Samen Zoeken App
* Persfoto's Ben Chini

Verplichte Bronvermelding bij Persfoto's Ben Chini:
Fotografie: Leonie Voets | Imaging People
