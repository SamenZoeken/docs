---
title: Algemene Voorwaarden
---

# Algemene Voorwaarden
Laatste update 4 Mei 2023

De Samen Zoeken App, hierna te noemen “App”, is een applicatie die professionele tools toegankelijk maakt om zoekacties te versnellen. De App is aangeboden door de Stichting Samen Zoeken App, ingeschreven in het Handelsregister van de Kamer van Koophandel onder nummer 89960629, en gevestigd te (5643 RT) Eindhoven aan het adres Hadewychlaan nr. 18. Deze gebruiksvoorwaarden zijn van toepassing op zowel het gebruik van de App als op alle gegevens, informatie en diensten die via de App worden aangeboden. 

Uitdrukkelijk wordt deze App enkel en alleen door Stichting Samen Zoeken App als tool aangeboden ter ondersteuning van zoekacties. De Gebruiker blijft te allen tijde steeds persoonlijk verantwoordelijk en aansprakelijk voor al de handelingen die de Gebruiker verricht indien de Gebruiker aan een zoekactie deelneemt.    

## Artikel 1 – Toepasselijkheid voorwaarden
Door het gebruik van de App, waaronder mede wordt verstaan het downloaden en de installatie daarvan, aanvaardt de gebruiker van de App (“de Gebruiker”) deze gebruiksvoorwaarden, de privacyverklaring en het cookiebeleid van de Samen Zoeken app. Onder Gebruiker wordt in deze gebruiksvoorwaarden verstaan de natuurlijke persoon en/of rechtspersoon die van de App gebruik maakt.

De gebruiksvoorwaarden zijn van toepassing op ieder gebruik van de App. Als de App gebruik maakt van diensten van derden, dan zijn tevens de voorwaarden en het privacy- en cookiebeleid van deze derden van toepassing. Stichting Samen Zoeken App is niet verantwoordelijk voor de diensten en het privacy- en cookiebeleid van derden.

## Artikel 2 – Gebruik van de App
De Gebruiker kan de App downloaden via de AppStore, Google Play Store of direct gebruiken via de browser.

De Gebruiker kan met of zonder gebruikersprofiel gebruik maken van de App. Op de verwerking van de persoonsgegevens uit het gebruikersprofiel is de privacyverklaring en de cookieverklaring van de App van toepassing.

De Gebruiker is zelf verantwoordelijk voor een werkende internetverbinding en voor de benodigde apparatuur om van de App gebruik te kunnen maken.

De Gebruiker dient er voor te zorgen dat alles wat hij/zij uploadt in de App, in welke vorm dan ook, legaal en niet aanstootgevend is.

De Gebruiker is te allen tijde verantwoordelijk voor de content die de Gebruiker uploadt of communiceert via de App.

## Artikel 3 – Gebruiksrecht
Door het downloaden van de App verkrijgt de Gebruiker een niet-exclusieve, niet-overdraagbare, persoonlijke licentie om de App voor niet-commerciële doeleinden te gebruiken op een smart Phone of ander draagbaar apparaat.

De licentie als bedoeld in lid 1 van dit artikel betreft een herroepelijk recht.
In principe kan iedereen gebruik maken van de App, maar daaraan stellen we de volgende voorwaarden:
* de Gebruiker is ouder dan 16 jaar of als de Gebruiker jonger is, dat er toestemming is verkregen van de ouders of wettelijke vertegenwoordigers;
* de Gebruiker is verantwoordelijk dat alle verstrekte gegevens compleet, betrouwbaar en juist zijn. Ook als deze gegevens van of via derden zijn verkregen;
* de Gebruiker deelt zijn wachtwoord niet met anderen, geeft anderen geen toegang tot zijn account en draagt zijn account niet over aan iemand anders;

Stichting Samen Zoeken App biedt geen technische ondersteuning en kan niet garanderen dat de App op iedere smart Phone of ander draagbaar apparaat (foutloos) functioneert.

Het is de Gebruiker niet toegestaan om de App:
* voor commerciële doeleinden aan te wenden;
* te verkopen, distribueren en/of aan een derde beschikbaar te stellen, al dan niet via aansluiting op een netwerk waardoor andere apparaten van de App gebruik kunnen maken;
* te onderwerpen aan reverse engineering of anderszins te trachten om de App te decompileren of na te bootsen;
* te vermenigvuldigen of op welke wijze dan ook openbaar te maken.

De App mag niet gebruikt worden voor:
* illegale doeleinden;
* onrechtmatige, misleidende, discriminerende of frauduleuze doeleinden;
* het maken van inbreuk op de rechten van iemand anders, zoals de intellectuele eigendomsrechten;
* het verspreiden van virussen of malware, of enige andere software of code die schade kan toebrengen aan (de toegankelijkheid of beschikbaarheid van) de App;
* het (geautomatiseerd of handmatig) verzamelen van (persoons)gegevens via de App;
* het delen van Content die aanstootgevend is of op enige andere wijze in strijd is met de wet, de goede zeden of de openbare orde.

Het gebruiksrecht is voor onbepaalde tijd. De Gebruiker kan het gebruik van de App echter te allen tijde beëindigen middels de-installeren of verwijderen van de App van zijn/haar smart Phone of ander draagbaar apparaat.

Stichting Samen Zoeken App heeft eveneens het recht om het gebruiksrecht met onmiddellijke ingang en zonder tot enige vergoeding gehouden te zijn, te beëindigen. Dit kan Stichting Samen Zoeken App onder meer doen in geval van onbevoegd of onzorgvuldig gebruik van de App of in geval van misbruik van de App, bij inbreuk op andermans intellectuele eigendomsrechten of als Stichting Samen Zoeken App hiertoe enige andere noodzaak ziet, zoals eventueel ongeoorloofd gebruik. Het is het risico van de Gebruiker als daarbij gegevens verloren gaan. 

## Artikel 4 - Aanpassingen van de App
Stichting Samen Zoeken App kan op ieder moment de App tijdelijk buiten werking stellen ten behoeve van onderhoud of aanpassingen.
Tevens heeft Stichting Samen Zoeken App het recht om informatie in de App te wijzigen of de App in haar geheel te verwijderen.

## Artikel 5 – Intellectueel eigendom en licentie
Alle intellectuele eigendomsrechten en naburige rechten op de (inhoud van) de App berusten bij Stichting Samen Zoeken App.
Dit omvat onder meer, maar niet uitsluitend, het intellectuele eigendomsrecht op de onderliggende software, logo’s, beelden, teksten en geluid.

De Content die gedeeld wordt via de App, zoals teksten en foto’s, zullen in sommige gevallen beschermd zijn door de Auteurswet of andere wetgeving die gaat over het intellectuele eigendom. De Gebruiker is en blijft de eigenaar van die intellectuele eigendomsrechten.

Om de aangeboden diensten goed te kunnen uitvoeren heeft Stichting Samen Zoeken App (juridische) toestemmingen van de Gebruiker nodig. Deze juridische toestemmingen geven Stichting Samen Zoeken App het recht om de inhoud van de door de Gebruiker gedeelde Content te gebruiken.

Als de Gebruiker op of via de App Content uploadt, invoert, maakt, wijzigt, verwijdert of verzendt, dan verstrekt de Gebruiker daarbij aan Stichting Samen Zoeken App een niet-exclusieve, overdraagbare, royaltyvrije en wereldwijde licentie om deze Content te hosten, te gebruiken, te verspreiden, te wijzigen, te kopiëren, te verveelvoudigen, te vertalen, te openbaren en/of om hiervan afgeleide werken te maken.

Zo mag Stichting Samen Zoeken App een watermerk of logo toevoegen aan de door de Gebruiker gedeelde Content en mag Stichting Samen Zoeken App de door de Gebruiker gedeelde Content opslaan, kopiëren en delen met anderen. Deze licentie zal eindigen als de Gebruiker hiertegen schriftelijk bezwaar maakt óf als de Content van de Gebruiker volledig is verwijderd uit het systeem.

## Artikel 6 – Privacy policy

Stichting Samen Zoeken App is bekend met de Algemene verordening gegevensbescherming (AVG) en houdt hiermee rekening bij het verwerken van (persoons)gegevens. Er worden geen (persoons)gegevens gedeeld met derden, tenzij

1. dit nodig is voor een goede uitvoering van de App
2. dit helpt om een zoekaktie te versnellen, door bv het delen van de locatiegegevens van de Gebruiker met de lokale autoriteiten
3. Stichting Samen Zoeken App een wettelijke plicht hebben om de (persoons)gegevens te delen
4. Stichting Samen Zoeken App hiervoor expliciete toestemming van de Gebruiker heeft gekregen
5. een van de andere rechtsgronden voor de verwerking van persoonsgegevens van toepassing is.

De Content die de Gebruiker heeft geüpload blijft online staan totdat deze zelf verwijderd wordt of de App de Content verwijdert. Bij verwijdering van de account van de Gebruiker, blijft de Content en (locatie)gegevens van de Gebruiker online zichtbaar. Mocht de Gebruiker deze Content willen verwijderen, dan zal Stichting Samen Zoeken App de Gebruiker verzoeken dit te doen voordat de Gebruiker zijn account verwijdert.

Stichting Samen Zoeken App verkoopt persoonlijke gegevens niet aan adverteerders en deelt geen informatie die de Gebruiker direct kan identificeren (zoals de naam, e-mailadres of andere contactgegevens van de Gebruiker) met adverteerders.

Het is niet uit te sluiten dat de Content van de Gebruiker in de applicatie zichtbaar wordt op de Samen Zoeken App website of op een andere manier wordt gedeeld, zoals via een van de social media kanalen of op een afgeleide pagina van de App.

Stichting Samen Zoeken App behoudt de rechten en bevoegdheden die er zijn op grond van de Auteurswet en de Wet op de naburige rechten. Alle rechten van intellectuele eigendom die ontstaan bij het gebruik van de App komen aan Stichting Samen Zoeken App toe en mogen niet zonder voorafgaande toestemming van worden gebruikt of nagemaakt, tenzij anders is overeengekomen.

Voor de opslag van de gegevens maakt de App gebruik van Google. Deze wijze van opslag voldoet aan de EU-gegevensbeschermingsrichtlijn: https://cloud.google.com/security/compliance/eu-data-protection/?hl=nl

## Artikel 7 - Aansprakelijkheid
De App is door Stichting Samen Zoeken App met de grootst mogelijke zorgvuldigheid samengesteld. Stichting Samen Zoeken App kan echter niet garanderen dat de App altijd zonder onderbreking, fouten of gebreken beschikbaar zal zijn of werkzaam kan zijn. Stichting Samen Zoeken App houdt zich het recht voor de App (onaangekondigd) tijdelijk of permanent te staken, zonder dat de Gebruiker daaraan enig recht kan ontlenen.

De opdracht van Stichting Samen Zoeken App omvat nooit (I) het doen van onderzoek naar het bestaan van intellectuele eigendomsrechten van derden op de door de Gebruiker gedeelde Content of (II) het controleren van de juistheid, volledigheid en betrouwbaarheid van de door de Gebruiker aangeleverde gegevens en informatie, inclusief locatiegegevens. De Gebruiker is zelf verantwoordelijk voor de juistheid van de ingevoerde en/of geüploade gegevens en informatie. Stichting Samen Zoeken App aanvaardt op deze onderwerpen dan ook geen enkele aansprakelijkheid voor schade, van welke aard ook.

Stichting Samen Zoeken App is niet aansprakelijk voor schade ontstaan doordat de App fouten en/of onjuiste gegeven bevat of doordat deze niet beschikbaar is. Stichting Samen Zoeken App is ook niet aansprakelijk voor informatie, bijdragen, uitingen of andere communicatie die Gebruikers of derden via de App plaatsen of verschaffen. Stichting Samen Zoeken App behoudt zich het recht voor om (onaangekondigd) bepaalde informatie, bijdragen, uitingen of communicatie uit de App te verwijderen.

Stichting Samen Zoeken App is uitsluitend aansprakelijk voor directe schade die via internet of via de App ontstaat ten gevolge van in of met berichten of bestanden verzonden virussen en/ of enig ander ongewenst element, voor zover althans de aanwezigheid van die ongewenste elementen aan Stichting Samen Zoeken App te wijten valt.

Stichting Samen Zoeken App is nimmer aansprakelijk voor indirecte schade, daaronder begrepen gevolgschade, gederfde winst, gemiste besparingen en schade ten gevolge van bedrijfsstagnatie.
De aansprakelijkheid van Stichting Samen Zoeken App is in ieder geval steeds beperkt tot ten hoogste het bedrag der uitkering van haar verzekeraar in voorkomend geval, of als er geen uitkering van de verzekering plaatsvindt of er geen verzekering is afgesloten, tot ten hoogste een bedrag van € 500,00.

Stichting Samen Zoeken App is niet aansprakelijk voor schade of letsel welke voortvloeit uit het gebruik van de App.

De beperkingen van aansprakelijkheid zoals genoemd in dit artikel komen te vervallen indien de aansprakelijkheid voor schade het gevolg is van opzet of grove schuld aan de zijde van Samen Zoeken App.

De Gebruiker vrijwaart Stichting Samen Zoeken App voor eventuele aansprakelijkheden van derden als gevolg van het gebruik van de App. Deze vrijwaring geldt ook ten aanzien van intellectuele eigendom op door Gebruiker ingevoerde content in de App.

Stichting Samen Zoeken App zal zich inspannen dat de App virusvrij is, maar kan dat niet garanderen.

## Artikel 8 - Vrijwaring
De Gebruiker vrijwaart Stichting Samen Zoeken App voor eventuele aansprakelijkheden ten opzichte van derden, die schade lijden als gevolg van de door de Gebruiker (of via van het account van de Gebruiker) gedeelde Content op de App, ook als dit betrekking heeft op een schending van enig intellectueel eigendomsrecht van derden.

## Artikel 9 – Wijzigingen
Stichting Samen Zoeken App is gerechtigd deze deze algemene voorwaarden tussentijds te wijzigen. Als deze wijziging voor de Gebruiker gevolgen heeft, dan brengen we de Gebruiker hiervan op de hoogte via mail, website of App. 
Blijft de Gebruiker gebruikmaken van de App, dan gaan we ervan uit dat de Gebruiker akkoord gaat met de wijziging en gelden de gewijzigde voorwaarden.

## Artikel 10 – Overig
Indien één of meerdere bepalingen in deze voorwaarden op enig moment geheel of gedeeltelijk nietig zijn of vernietigd mochten worden, dan blijven de overige bepalingen in deze algemene voorwaarden onverminderd van toepassing.

Partijen zullen dan in overleg treden teneinde (een) nieuwe bepaling(en) ter vervanging van de nietige c.q. vernietigde bepaling(en) overeen te komen, waarbij indien en voor zover mogelijk het doel en de strekking van de oorspronkelijke bepaling in acht wordt genomen.

## Artikel 11 – Toepasselijk recht en geschillen
Op alle rechtsbetrekkingen met Stichting Samen Zoeken App is uitsluitend het Nederlands recht van toepassing.

De Rechtbank Oost-Brabant is uitsluitend bevoegd om van geschillen kennis te nemen, tenzij de wet dwingend anders voorschrijft.

Partijen zullen pas een beroep doen op de rechter nadat zij zich tot het uiterste hebben ingespannen om een geschil in onderling overleg te beslechten.