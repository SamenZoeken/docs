---
sidebar_position: 10
---

# Stichting

## Oorsprong
Het begin van de Samen Zoeken App, Stichting en deze missie vindt zijn oorsprong bij de vermissing van Emilietta Chini op 22 Februari 2023 in Maasmechelen. 
[Lees meer over de vermissing en hoe we tot dit idee zijn gekomen](/blog/samenzoeken-app-idee/).

## Missie: Zoekactie versnellen

Alle tools in de Samen Zoeken App en alle werkzaamheden in de stichting dienen **het doel om een zoekactie te versnellen**. 
Deze missie biedt focus, helderheid en prioritering bij de ontwikkeling van tools in de Samen Zoeken App.

## Visie
Deze missie willen we bereiken door [professionele tools](#professionele-tools) [toegankelijk](#toegankelijk) te maken voor [vrijwilligers](#vrijwilligers) om zoekacties te versnellen.

## Vrijwilligers
De doelgroep van de Samen Zoeken App zijn de familie, vrienden en vrijwilligers, de '*burgers*', die willen meehelpen zoeken. 
De instanties zijn vaak getraind, hebben eigen protocollen en specialistische coördinatie. 
Echter de vrijwilligers hebben vaak geen toegang tot deze tools en geen specifieke zoekopleiding. 
Daar wil Samen Zoeken verandering in brengen.
:::info
Ookal is de initiële doelgroep de vrijwilligers, geloven we dat (professionele) instanties en authoriteiten met de Samen Zoeken App gebaat zijn. 
Als instanties aangeven in de app in welke gebieden er door hun gezocht wordt. 
Dan is het voor de vrijwilligers duidelijk waar er niet en vooral wel gezocht mag worden. 
Zodoende is de kans kleiner dat er voor de voeten gelopen wordt door vrijwilligers en sporen verloren gaan. 
:::

## Toegankelijk
**Principe**: Iedereen die wil helpen moet kunnen helpen. Dat draagt bij aan onze hoofd visie, want hoe meer mensen samen zoeken, hoe sneller een zoekactie resultaat kan hebben. 
Daarbij is onze taak om de app zo toegankelijk mogelijk te maken, zodat deze zonder opleiding, door vrijwilligers gebruikt kunnen worden. Want elke seconde telt.
* Daarom bieden we de app **gratis** aan.
* Zorgen we dat de interface **intuïtief** is.
* Bewaren we niet meer data dan nodig. 
* Inloggen is niet noodzakelijk.

## Professionele tools


Het doel van de app en stichting is om deze doelgroep toegang te geven tot professionele tools.
- Gezamelijke kaart, die voor iedereen real-time inzichtelijk is.
- Professionele stafkaart, die instanties ook gebruiken, die normaal niet gratis te verkrijgen is.  
- Centrale plek van communicatie

## Open

We geloven in de collectieve kracht van de (massa) vrijwilligers "*Vele handen maken licht werk*".
In de strategische keuzes die de stichting maakt, gaan we het liefst voor de **open** variant, die deze kracht omarmt. 

Bijvoorbeeld:
* We gebruiken kaarten van [OpenStreetMap](https://www.openstreetmap.org/), die gemaakt is door vrijwilligers en gratis gebruikt mag worden. 
Vindt u een straat die nog niet op de kaart staat, dan kunt u deze straat via Open Street Map toevoegen.
* Het opslaan van routes of zoekgebieden wordt gedaan middels de open standaard [geojson](https://geojson.org/). 
Wat het eenvoudig maakt om data te importeren en exporteren, zodat deze ook gebruikt kan worden in de meeste geografische software pakketten door instanties.
* Ziet u een foutje op deze website of is er iets onduidelijk, dan kan u zelf een suggestie geven door onderin te klikken op "Bewerk Deze Pagina".