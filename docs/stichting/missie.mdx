---
sidebar_position: 2
---

# Missie

## Oorsprong
Het begin van de Samen Zoeken App, Stichting en deze missie vindt zijn oorsprong bij de vermissing van Emilietta Chini op 22 Februari 2023 in Maasmechelen. 
[Lees meer over de oorsprong en hoe we tot dit idee zijn gekomen](/blog/samenzoeken-app-idee/).

## Zoekactie versnellen

Alle tools in de Samen Zoeken App en alle werkzaamheden in de stichting dienen **het doel om een zoekactie te versnellen**. 
Deze missie biedt focus, helderheid en prioritering bij de ontwikkeling van tools in de Samen Zoeken App.

## Visie
Deze missie willen we bereiken door [professionele tools](#professionele-tools) [toegankelijk](#toegankelijk) te maken voor [vrijwilligers](#vrijwilligers) om zoekacties te versnellen.

## Vrijwilligers

De doelgroep van de Samen Zoeken App zijn de familie, vrienden en vrijwilligers, de '*burgers*', die willen meehelpen zoeken. 
De instanties zijn vaak getraind, hebben eigen protocollen en specialistische coördinatie. 
Echter de vrijwilligers hebben vaak geen toegang tot deze tools en geen specifieke zoekopleiding. 
Het doel van de app en stichting is om deze doelgroep toegang te geven tot deze professionele tools.
Waarbij het onze visie is om deze **gratis** aan te bieden. Alsook dat deze tools omgebouwd worden zodat deze intuïtief, zonder opleiding, door vrijwilligers gebruikt kunnen worden. Want elke seconde telt.
- Gezamelijke kaart
- Professionele stafkaart, die instanties ook kunnen gebruiken, die normaal niet gratis te verkrijgen is.  
- Centrale plek van communicatie

:::info
Ookal is de directe doelgroep niet de instanties, werken we er wel graag mee samen. We geloven we dat in een ideale wereld iedereen perfect samenwerkt. 
Bv. Waarbij instanties kunnen aangeven in de app in welke gebieden er gezocht wordt, of dat er een coördinator toegang heeft om persoonlijk te coördineren vanuit de app.
:::

## Toegankelijk
**Principe**: Iedereen die wil helpen moet kunnen helpen. Dat draagt bij aan onze hoofd visie, want hoe meer mensen samen zoeken, hoe sneller een zoekactie resultaat kan hebben. 
Daarbij is onze taak om de app zo toegankelijk mogelijk te maken. 
* Daarom bieden we de app **gratis** aan.
* Zorgen we dat de interface **intuïtief** is.
* Bewaren we niet meer data dan nodig. 
* Inloggen is niet noodzakelijk.

## Professionele tools

## Open

We geloven in de collectieve kracht van de (massa) vrijwilligers "*Vele handen maken licht werk*".
In de strategische keuzes die de stichting maakt, gaan we het liefst voor de **open** variant, die deze kracht omarmt. 

Bijvoorbeeld:
* We gebruiken kaarten van [OpenStreetMap](https://www.openstreetmap.org/), die gemaakt is door vrijwilligers en gratis gebruikt mag worden. 
Vindt u een straat die nog niet op de kaart staat, dan kunt u deze straat via open Street Map toevoegen.
* Het opslaan van routes of zoekgebieden wordt gedaan middels de open standaard [geojson](https://www.rfc-editor.org/rfc/rfc7946). 
Wat het eenvoudig maakt om data te importeren en exporteren, zodat deze ook gebruikt kan worden in de meeste geografische software pakketten.
* Ziet u een foutje op deze website of is er iets onduidelijk, dan kan u zelf een suggestie geven door onderin te klikken op "Bewerk Deze Pagina".


## Langs de voeten lopen

Professionele instanties willen niet voor de voeten gelopen worden tijdens een zoekactie, om te voorkomen dat sporen verloren gaan.
De Samenzoeken app kan hierbij helpen. 
Door open communicatie kunnen instanties in de app aangeven welke gebieden doorzocht worden en verzoeken dat hier niet in gezocht.
Zodoende kunnen vrijwilligers ook zoeken in gebieden waar er nog niet gezocht wordt en zo doelgerichter zoeken.