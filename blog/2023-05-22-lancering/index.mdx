---
slug: lancering-app
title: Samen Zoeken App gelanceerd
authors: [chinib, chinim]
tags: [app, live, lancering, launch]
---

## Lancering Samen Zoeken App: Vanaf nu gratis te downloaden


Het heeft bloed, zweet en tranen gekost, maar eindelijk is het zo ver: de eerste versie van de Samen Zoeken App is gelanceerd en 
gratis te downloaden op de [Apple Appstore](https://apps.apple.com/us/app/samenzoeken/id6449149051?itsct=apps_box_link&itscg=30200) 
en de [Google Playstore](https://play.google.com/store/apps/details?id=app.samenzoeken).

We zijn trots dat we op heel korte termijn een eerste versie kunnen lanceren met alvast de [belangrijkste fundamenten](/blog/basis-fundament): 
 [professionele stafkaarten](/docs/maps) en de mogelijkheid om als groep samen op één kaart te zoeken.

![Samenzoeken Screenshots](/img/samenzoeken-screenshots.jpg)

Bovendien kunnen we de Samen Zoeken App – inclusief professionele stafkaarten van België en Nederland – 
helemaal gratis aanbieden door de ongelooflijke [steun en donaties](/docs/doneer) van vooral [familie en vrienden](/blog/donaties).

Het ontwikkelen van de app was niet enkel op emotioneel vlak erg uitdagend, maar stelde ons ook op juridisch vlak voor enkele moeilijke vraagstukken.

Gelukkig hebben we ondertussen een oplossing gevonden voor alle pijnpunten zonder dat we daarvoor aan de [oorspronkelijke missie](docs/stichting) van de Stichting 
en de App hoefden te raken: inloggen om de app te gebruiken blijft onnodig, en ook gebruikers hun gedeelde (locatie)gegevens blijven anoniem.

Toch is deze lancering nog maar het begin: deze eerste app-versie zal de komende maanden continue gefinetuned worden, gebaseerd op feedback en bevindingen. 
Want samen kunnen wij de app naar volwassenheid begeleiden en op onze beurt zoveel mogelijk andere mensen helpen.