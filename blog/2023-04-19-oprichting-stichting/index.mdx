---
slug: oprichting-stichting
title: Oprichting Stichting
authors: [chinim, chinib]
tags: [stichting, notaris, oprichting]
---


Wat begon met een [idee voor een app](https://samenzoeken.app/blog/samenzoeken-app-idee) , werd al snel een hele onderneming.

Na de [verdwijning van zijn tante Emilietta in Maasmechelen](https://www.vrt.be/vrtnws/nl/2023/03/09/samen-zoeken-app-ontwikkelt-om-vermiste-personen-te-zoeken/) had Ben het idee om een simpele app te ontwikkelen die (grote) groepen vrijwilligers zo snel en gemakkelijk mogelijk toeliet om gecoördineerd samen te zoeken, maar daar kwam al snel meer bij kijken.

Niet alleen moest Ben's abstracte idee omgezet worden in een concrete tool, de nodige toestemmingen moesten worden aangevraagd, locatiegegevens moesten gedeeld kunnen worden en dan moest de app ook nog gebouwd worden.

De laatste horde die Ben nam was het oprichten van Stichting Samen Zoeken App. Daarvoor is hij gaan tekenen bij [Schäfer Notarissen](https://notarisnodig.nl/) in Eindhoven.

Onder het motto 'twee paar ogen zien meer dan één,' is het [doel van de stichting](/docs/stichting) om een zoekactie te versnellen door zo veel mogelijk vrijwilligers toegang te geven tot professionele tools, om een zoekaktie te versnellen.

Op die manier kunnen familieleden, vrienden, kennissen en andere burgers elkaar op de hoogte houden van waar er al – en vooral: waar nog niet – gezocht is. Op termijn zijn (professionele) instanties en authoriteiten misschien zelfs ook met de Samen Zoeken App gebaat.

Het belangrijkste blijft dat iedereen die wil helpen ook moet kunnen helpen. De app moet zo toegankelijk mogelijk zijn zodat vrijwilligers ze zo snel mogelijk en zonder opleiding kunnen gebruiken; de interface is intuïtief, de app is gratis en inloggen is niet nodig. Want elke seconde telt.