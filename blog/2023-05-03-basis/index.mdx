---
slug: basis-fundament
title: Goed Fundament
authors: [chinib]
draft: true
tags: [app, basis, fundament, principe]
---

Het [doel van de stichting](/docs/stichting) is om professionele tools toegankelijk te maken voor vrijwilligers om zoekacties te versnellen.
Er zijn vele ideëen en mogelijke tools die een zoekaktie kunnen versnellen, maar waar begin je en hoe prioriteer je?

## Valkuil van alles 

Moesten we kiezen om *alle* ideëen te bouwen, dan bestaat het gevaar dat je beland in een extreem lange ontwikkelcyclus, die een jaar of meerdere jaren kan duren. 
Met het risico dat, door deze lange cyclus, je ook pas erg laat feedback kunt krijgen van actuele gebruikerservaring. 
Die juist cruciaal kan zijn bij de ontwikkeling van de Samen Zoeken App.

## Waarde van Waardevolle Feedback

Daarom hebben we bewust gekozen om te beginnen ontwikkelen met *één* tool die het meeste impact kan hebben.
Daarmee houden we de ontwikkelcyclus kort en kunnen we de App zo spoedig mogelijk lanceren. 

Ondanks de snelheid, loop je het risico dat de ervaringen kunnen zijn dat de App nog niet *af* is.
Echter is dit een nadeel die we graag accepteren, want door mijn professionele ervaring als Software Ontwikkelaar weet ik dat een App nooit af is. 

Wat we daartegen winnen is dat we daardoor snelheid en waardevolle gebruikersfeedback winnen. 
Want daarmee zijn we zeker dat we onze waardevolle tijd en geld van de stichting besteden aan de tools en ideëen die ook de meeste impact hebben.

## High Impact Idee

Het eerste idee dat we gaan uitwerken, komt uit frustratie en gemis bij de zoekaktie naar mijn tante [Emilietta Chini](https://www.vrt.be/vrtnws/nl/2023/02/28/lichaam-gevonden/).
Waarbij we als familie geloven dat dit gemis, een groot verschil had kunnen maken bij de zoekaktie.

Bijzonder genoeg is dit idee ook één van de eerste frustraties die geuit wordt bij de vermissing van Anne Faber, zoals te lezen is in het voorwoord van hun evaluatie [Schouder aan Schouder](https://www.politieacademie.nl/kennisenonderzoek/Onderzoek/Documents/19433%20191211%20DEF%20Boek%20Anne%20Faber%20DI.PDF).

Namelijk (1) toegang tot gedetailleerde en professionele stafkaarten alsook (2) de mogelijkheid dat je van elkaar kunt zien waar er iemand al geweest is.

Daarom beginnen we de ontwikkeling van de Samen Zoeken App met deze tools. 
We zijn trots dat het ons gelukt is om [professionele stafkaarten](/docs/maps) van Nederland en België gratis aan te kunnen bieden, 
dezelfde stafkaarten die professionele organisaties ook gebruiken. Alsook de mogelijkheid, dat je kunt zien van elkaar, 
op deze professionele kaarten, waar er al iemand geweest is. 

## Fundament

Door de tijd te nemen om niet alleen dit idee te ontwikkelen, maar dit ook grondig en goed te doen. 
Zorgen we ervoor dat er een goed en stabiel fundament staat voor de verdere ontwikkeling van de App.

## Samen naar volwassenheid

Omdat we kiezen om te beginnen met dit ene high-impact idee, omarmen we het [open principe](/docs/stichting#open) van de stichting. 
Want we geloven in de collectieve kracht van de (massa) vrijwilligers. Waardoor iedereen kan helpen de App verder naar volwassenheid te begeleiden.

De App zal nooit *af* zijn, want zolang het in ontwikkeling is, leeft het en kunnen we er samen voor zorgen dat zoekakties in de toekomst hopelijk sneller resultaat gaan hebben.