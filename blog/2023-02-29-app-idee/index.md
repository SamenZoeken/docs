---
slug: samenzoeken-app-idee
title: Samen Zoeken Idee
authors: [chinim, chinib]
tags: [app idee, frustratie]
---

&quot;Ik ben meteen bij de politie ter plaatse gaan aanbieden om mee te helpen zoeken,&quot; zegt
Ben. &quot;Maar zij zeiden dat ik niet onmiddellijk iets kon doen, en ze suggereerden vooral dat ik
hun niet voor de voeten moest lopen.&quot;

Toen Emilietta, die leed aan dementie, op woensdagavond 22 februari verdween aan haar
huis zette de lokale en federale politie, alsook de Cel Vermiste Personen, onmiddellijk een
grote zoekactie op. 

Naast familie, daagden er zoveel vrijwilligers op die spontaan hun hulp aanboden om te
zoeken – op sommige dagen werden er zelfs 250 geteld – maar er werd weinig
gecoördineerd, zodat het soms voor zowel de politie, familie als vrijwilligers erg onduidelijk
was waar er al gezocht was.

&quot;Ik kan het natuurlijk niet met zekerheid zeggen, maar ik blijf me afvragen of we mijn tante
niet sneller gevonden zou hebben als we meer gecoördineerd te werk hadden kunnen
gaan,&quot; zegt Ben.

Vanuit zijn achtergrond in de IT, werd Ben geïnspireerd door enkele familieleden die op
online kaarten begonnen aangeven welke gebieden zij al doorzocht hadden, of via tracking-
apps als Strava doorgaven welke routes zij al gelopen hadden.

Wat er echter ontbrak was een centrale map, waarop alle doorzochte routes en gebieden zo
simpel en zo snel mogelijk in real time samengevoegd werden. &quot;Ik heb lang gezocht, maar
zo een app bestond niet. Dus ben ik &#39;m zelf gaan ontwikkelen,&quot; zegt Ben.